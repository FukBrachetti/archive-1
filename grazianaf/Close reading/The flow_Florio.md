# Close Reading <h1>

### __*The flow towards Europe*, 2015, Lucify__

#### *What is*

_The flow towards Europe_ è un progetto costituito principalmente da una mappa interattiva che permette di  visualizzare i flussi migratori dei richiedenti asilo verso i paesi europei a partire dal 2012. Nella pagina si incontrano altri grafici i quali fanno da supporto ad una lettura più profonda della questione. Il progetto è stato realizzato dall’agenzia di comunicazione finlandese Lucify, nel 2015, in particolare, il team è composto da Juho Ojala e Ville Saarinen. 
La visualizzazione si presta alla comprensione di un pubblico ampio e variegato data l’intuitività delle modalità in cui i dati sono presentati. Nel 2016 i progettisti hanno realizzato, all’interno di un progetto commissionato dall’ufficio del Primo Ministro finlandese, una versione dedicata ad un pubblico più specifico di “addetti ai lavori”. 

#### *What does it means*

Nel 2012, la guerra siriana insieme ad altri conflitti nel Medio Oriente e sul continente africano hanno provocato la più ampia migrazione registrata dopo la fine della seconda guerra mondiale. 
Partendo da questo assunto , i progettisti, come descritto nella pagina web,  si pongono il problema di realizzare una mappa interattiva per “chiarire la portata della crisi”. 
Secondo la mia visione personale, l’intento è quello di raccontare una storia, non a caso, viene inserito il fattore tempo così come anche le rotte percorse dai migranti. Questi punti, convergendo al centro del paese che riceve le richieste di asilo, richiamano l’idea di accoglienza che può essere colta sin dal titolo nella parola “*towards*”, utilizzata  per definire uno spazio di azione in una direzione più specifica. La scia lasciata al passaggio dei punti rende più umana la visualizzazione come se al passaggio non sono punti inanimati ma lasciano traccia del proprio passaggio. 

#### *How it works*

Il progetto utilizza i dati, pubblicati dall’ agenzia delle Nazioni Unite per i rifugiati (UNHCR), all’interno dei conteggi mensili dei nuovi richiedenti asilo per ogni coppia di paesi di origine-destinazione sulla base delle informazioni raccolte dalle agenzie competenti nei paesi di destinazione. 
I dati rispetto ai rifugiati non sono presi in considerazione per la loro poca affidabilità. Nella pagina web è presente, quindi, una mappa che rappresenta gli stati di provenienza e di destinazione dei flussi migratori. Ogni punto, invece, rappresenta 25 persone. L’utente ha tre modalità di esplorazione dei dati: la prima è data dallo spostamento del mouse sui paesi rappresentati i quali modificano la loro opacità in maniera distinta rispetto al peso relativo e alla loro condizione di destinazione o di partenza; la seconda interazione sulla mappa è data dalla possibilità, attraverso un click, di focalizzarsi su uno specifico stato; la terza interazione, differente rispetto alle prime due,  grazie alla timeline, la quale indica l’intervallo di tempo tra 2012 e 2018,  permette di avere una panoramica temporale dei flussi. L’utente può inoltre modificare la velocità di visualizzazione degli spostamenti dei punti. Il set di dati UNHCR non contiene alcuna informazione sulle rotte di migrazione, per questo motivo i punti compiono dei percorsi che non rappresentano quelli reali. Mostrare percorsi esatti, punti di partenza o punti finali non è stato ritenuto importante perchè l’obiettivo era quello di illustrare l’entità della crisi. Quello che viene visualizzato è quindi il punto di inizio e di arrivo.In questo senso un progetto che tratta lo stesso tema ma nel quale sono presenti i percorsi dettagliati compiuti dai migranti è il progetto di Federica Fragapane dal titolo “[The stories behind a line](http://www.storiesbehindaline.com/)”. “Per scegliere le date di arrivo per i rifugiati, ne distribuiamo l’importo per tutto il mese. Inoltre, abbiamo assegnato a ciascun rifugiato una velocità casuale tra 4 e 6 km / h. Abbiamo quindi calcolato la data di inizio in base alla lunghezza del viaggio, alla velocità e alla data di arrivo. Il range di velocità che abbiamo scelto corrisponde alla velocità di camminata di un umano medio.” 
Al di sotto della mappa è stato inserito il grafico di Sankey che mostra i dati originali senza approssimazioni. Infine, infondo alla pagina sono sistematizzati dei dati incerti rispetto al numero di persone che riesce effettivamente a raggiungere l’Europa. Viene utilizzato l’espediente grafico del campo da calcio che mette a confronto in termini di quantità/spazio occupato, il numero di persone che raggiunge effettivamente la destinazione. Si nota un evidente richiamo al lavoro pittografico di Otto & Marie Neurath, Isotype Collection.


![Otto & Marie Neurath, Isotype Collection, University of Reading.](https://i.imgur.com/G4XDy87.jpg)

#### *What if*

- E se la rappresentazione dei flussi non fosse stata interattiva?

![Carte figurative des pertes successives en hommes de l'Armée Française dans la campagne de Russie,Charles Joseph Minard,1812–1813).]
(https://i.imgur.com/p0xgy3f.png)

Il flusso non è determinato con precisione. Possiamo vedere solo l’inizio e la fine ma i punti intermedi non sono rappresentati. 
- E se si potessero visualizzare le rotte dei flussi con precisione come cambierebbe la percezione della rappresentazione?

- La linea del tempo permette di costruire una narrazione, ma se non ci fosse?

- Dato lo scopo, il diagramma di Sankey poteva non esistere? 

La mappa geografica funziona perche la visualizzazione fa riferimento ad un target ampio quindi il rimando è immediato. 
- Ma quale potrebbe essere un modo diverso rispetto alla mappa che renda giustizia alle persone e che mostri chiaramente i loro spostamenti?


