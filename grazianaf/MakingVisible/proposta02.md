### Tema02 <h3>

# I sogni <h1>

Il sogno, ben lungi dall’essere un complesso di associazioni confuse e prive di significato o il semplice risultato di sensazioni somatiche che si producono durante il sonno, è un prodotto autonomo dell’attività psichica, dotato di significato e suscettibile, come tutte le altre funzioni della psiche, di un’analisi sistematica. Secondo Freud il sogno, come ogni prodotto psichico complesso è una creazione che ha i suoi motivi e si costruisce su una catena di associazioni antecedenti; e come ogni altra manifestazione di pensiero in atto, è il risultato di un processo logico, della competizione tra varie tendenze e della vittoria di una tendenza su un'altra. Con L’interpretazione dei sogni (1899) Freud espresse che i sogni sono “la via maestra alla conoscenza della vita mentale inconscia” e il concetto centrale per la sua teoria è quello di desiderio: nei sogni, i desideri inconsci trovano modo di manifestarsi seppur in forma indiretta. Il sogno, dunque, è una forma di pensiero, ma diversa da quella concettuale dello stato di veglia, è un pensiero per immagini, soprattutto visive, ma anche uditive a cui si aggiungono impressioni sensoriali di altro genere.
Con il machine learning siamo capaci di ottenere delle macchine che svolgendo più volte un’azione, “imparano” dall’esperienza e di conseguenza, potenzialmente, eseguono dei compiti in “autonomia”. Imparando dall’esperienza esse ne hanno memoria (un insieme di dati). Se per assurdo immaginassimo che anche le macchine, in momenti di quiete, di non attività, sognano, che forma avrebbero i loro sogni? Sarebbero delle immagini come per l’essere umano? Se immaginassimo che, come per l’uomo, esistessero dei pattern ricorrenti nei sogni delle macchine? Quali sarebbero? Sarebbe interessante anche poter portare alle estreme conseguenze questo ragionamento proponendo un confronto tra i sogni umani ed i sogni delle macchine. Facendo esperienza del mondo dell’uomo, e definendo la loro identità in questa realtà con la consapevolezza di una realtà altra, quella virtuale, **potremmo ipotizzare che i loro sogni siano molto simili a i nostri? Che questi possano essere un prolungamento dei nostri?**  

