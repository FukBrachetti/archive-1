<h2>Progetto 1</h2>

<h1>Specchio delle mie brame</h1>

<p>Quante volte vi guardate allo specchio? Non mentite, sappiamo tutti la risposta: poche! Ci vergogniamo in una società veloce e utilitaria, come questa, di guardarci intensamente negli occhi, per il timore di venire giudicati persino da noi stessi. Eppure, quei pochi momenti che dedichiamo al nostro ego speculare ci gratificano non poco. Rimarremmo volentieri “imbambolati” davanti alla nostra immagine, sognando e affogando nella fantasia, se nulla scattasse nella nostra testa come una sorta di allarme. Pensate se, per esempio, mentre vi guardate allo specchio di prima mattina, il vostro viso si deformasse, apparisse raggrinzito e cadaverico. All’alba dei pensieri il vostro cervello innesca un impulso di rigetto, con un conseguente disorientamento. Cosa mai potrebbe andare storto? Troppe cose, e neanche ce ne accorgiamo, proprio perchè siamo troppo assopiti. Vi propongo allora questo progetto: si tratta di un semplice specchio capace precisamente di “misurare” la vostra bellezza, se così si può dire. No, tranquilli, non metto in dubbio il vostro gusto, bensì vi espongo un modo per quantificare il tasso di inquinamento della vostra casa. Più la vostra casa è pulita e più sarete belli, o meglio… normali! Il macchinario è apparentemente semplice, e l’uso è diretto: un sensore posizionato all’interno della casa, collegato ad Arduino, riceve i dati inerenti la “sporcizia” (quantitativo di CO2 nell’aria, polvere, ecc.) e li trasmette direttamente al programma. Questi, a seconda dei range preimpostati, invia a sua volta i dati acquisiti allo specchio (monitor con webcam), il quale aumenterà o meno l’intensità del filtro adoperato. L’applicazione può essere montato su scala mondiale, e non limitarsi semplicemente a luoghi chiusi (già di per sé tetri e cupi!). Guardarsi allo specchio, d’ora in avanti, sarà un vero piacere! </p>
