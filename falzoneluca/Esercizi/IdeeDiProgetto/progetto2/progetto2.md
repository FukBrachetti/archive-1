<h2>Progetto 2</h2>

<h1>All’ombra dell’ultimo sole</h1>

<p>S’era assopito un pescatore, e non solo. Lungo una via molte, troppe persone intraprendono il cammino, verso non si sa dove. Come il vento, accarezzano il sole debolmente, quanto basta per soffiargli una carezza lungo la superficie, e poi fuggono verso le sue macchie, senza lasciare traccia alcuna. Eppure, qualcosa in questo districato gomitolo di strade deve pur esserci una prova della loro esistenza, o meglio della loro essenza: il calore… Da tempo una preziosa fonte di energia, ed oggi una indiretta fonte di amore. “E fu il calore d’un momento, poi via di nuovo verso il vento”. Il calore prodotto, però, indipendentemente dalle modalità di produzione di essa, si disperde nell’aria, a patto che la persona interessata non voglia volontariamente cederlo ad un tramite. Immaginate ora di avere a disposizione una specie di condensatore, appostato sulla via come un piccolo lampione da giardino (per comodità, consiglio una superficie a sfera, a circa un metro da terra), capace di trattenere il calore fino al contatto con un nuovo utente. Solo toccandolo, è possibile far sentire alla persona che verrà dopo di noi, indipendentemente dall’identità, la propria presenza. E dopo una “buona azione”, come nella favola della piccola fiammiferaia, apparirà una visione piacevole: un’immagine, sopra la punta della “fiamma”, scelta, in maniera randomica, tra una moltitudine di foto eseguite sulla via, o piazza o che altro sia (con una visuale variabile… da più prospettive), durante il tempo passato. Potremmo vedere magari il segno dell’autunno in fiore, o due cani che passeggiano amichevolmente, e chissà cos’altro! Una volta che il condensatore supera una certa soglia di valori, ovvero non appena assorbe una certa quantità di calore, viene spedito un segnale da programmi come Arduino al pc connesso ad un proiettore posto nella direzione di una parete affiancata alla “sfera di calore”. “Anche questa volta, il fiammifero si spense e non restò che il muro bianco e freddo”.</p>
 
