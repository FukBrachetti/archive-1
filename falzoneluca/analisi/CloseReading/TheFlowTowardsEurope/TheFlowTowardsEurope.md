<h1>The Flow Towards Europe</h1>

<p>The flow toward Europe è un progetto promosso dall’agenzia di comunicazione finlandese Lucify, nel 2015, nella fattispecie da Juho Ojala e Ville Saarinen. Questi, per mezzo di grafici variabili nel tempo, hanno analizzato ed esposto i dati pubblicati dall’agenzia delle Nazioni Unite per i rifugiati (UNHCR), a partire dall’anno 2012, quando il Medio Oriente, la Siria e il continente africano erano invischiati nei vari conflitti, causando la più grande migrazione registrata dopo la fine della seconda guerra mondiale. Il progetto mette in luce dapprima una mappatura generale dello spostamento migratorio, permettendo all’osservatore di interagire direttamente con il moto creatosi nel tempo e di avere una visione d’insiemi, agevolato da una scia tracciata dai “puntini” indicanti 25 persone ciascuno. Si conoscono solo i punti di partenza e di arrivo dei vari percorsi, perciò le rotte “fittizie” sono state programmate idealmente. Per mezzo di una barra appositamente disposta sopra la mappa, l’osservatore è in grado di accelerare le tempistiche del viaggio o di rallentarle in base alle preferenze del momento. In un secondo luogo, potrà avvicinare il cursore nel paese interessato e analizzarlo nello specifico, isolando la migrazione al luogo indicato, il quale assumerà un colore più o meno opaco in base al proprio peso relativo. Il grafico non manca inoltre di una parte numerica, visibile quando il cursore interagisce con la mappa. A riguardo delle somme vere e proprie, vi è un secondo grafico in grado di esplicare al meglio questi flussi migratori campionati mese per mese. I paesi esaminati sono disposti agli antipodi della griglia divisa in due (da una parte i paesi dal quale si sono originati con il corrispettivo valore numerico, dall’altra i paesi in cui hanno chiesto asilo politico) e sono interconnessi tra loro da curvature di varia intensità, in base all’effettiva migrazione di quel tempo. Tirando anche noi un po’ le somme, secondo quanto riferito dalle Nazioni Unite, circa 1 milione di siriani ha trovato rifugio in Europa tra Aprile 2011 e Dicembre 2017: questa cifra sta a indicare che, se messi vicini e sulle punte dei piedi, queste persone occupano lo stesso ammontare di 15 campi da calcio. Inoltre, sempre le Nazioni Unite, hanno potuto constatare che oltre 5 milioni di rifugiati hanno trovato sistemazione in Turchia, Libano, Iraq, Egitto e Nord Africa, vivendo la maggior parte chiusi al confine. Approssimativamente, quest’ultima cifra corrisponde a circa 79 campi da calcio: non son pochi! Da Maggio del 2018, però, i dati cominciano a scarseggiare, specie dai paesi come la Spagna e la Francia. Che sia morto il progetto, oppure non si hanno più avuto notizie a riguardo dai diretti interessati?! </p>

<img src="https://dublin.sciencegallery.com/trauma/assets/img/exhibits/the-flow-towards-europe.jpg"/>
