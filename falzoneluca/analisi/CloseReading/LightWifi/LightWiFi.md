<h1>Immaterials: Light painting WiFi , 2012, Timo Arnall, Jørn Knutsen and Einar Sneve Martinussen</h1>
<img src="http://res.cloudinary.com/voyoslo/image/upload/c_fill,dpr_2.0,h_944,q_60,w_1650/aho_wifi" height="600"/>

<p> *Immaterials: light painting WIFI* è un progetto di ricerca visivo realizzato nell’università di design e architettura di Oslo da Timo Arnall, Jørn Knutsen e Einar Sneve Martinussen. Il progetto prevede la “memorizzazione” dello spostamento (manuale) nel tempo di un’asta di 4 metri avente un’antenna WIFI e lampadine LED attaccate lungo tutto l’asse, tramite una fotocamera a bassa esposizione e con i tempi lunghi. In base alla potenza del segnale WIFI queste saranno illuminate o meno. I dati utilizzati sono ricavati attraverso la tecnologia RFID. Il reader comunica e aggiorna informazioni contenute nei tag RFID interrogati, (in questo caso nel WiFi). Attraverso questo espediente, insomma, è possibile capire quali zone di una città hanno in sé un’attività latente, ovvero dove le persone, “invisibili” agli occhi di un osservatore, un turista il più delle volte, occupano le loro giornate. A vedere le fotografie, si ha come l’impressione di imbattersi in strani disegni, quasi fossero “pareti” di bizzarre figure architettoniche, senza un apparente ordine logico: una mappatura, in costante movimento, di reti WIFI intrinseca alla mappa reale della città. Certo è che sarebbe più facile, e sicuramente “bello”, se un individuo potesse avere fisicamente la figura architettonica tracciata (in tempo reale) dall’asta. Immaginate di girare, per esempio, lungo il centro di Roma, pensate di essere alla ricerca di un locale e di trovarvi a stretto contatto con delle ondulazioni di luci che sfociano in un castello alto 4 metri, o in una qualsiasi costruzione si possa erigere tra queste “mura della notte”, poco prima di questo luogo, in una piazza desolata: in men che non si dica, senza neanche chiedervelo, poiché ammaliati, sapreste che è il luogo giusto.</p>

<img src="http://res.cloudinary.com/voyoslo/image/upload/c_fill,dpr_2.0,h_787,q_60,w_1370/v1/Immaterials%20Wifi/5479938808_b3659f1f1d_o" height="600"/>
