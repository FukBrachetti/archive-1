<h1>Monumet (if it bleeds, it leads)</h1>

<p>Monument (if it bleeds, it leads) è un progetto artistico realizzato dall’artista Caleb Larsen, nel 2006, anno in cui era studente presso l’università di design di Rhode Island negli USA. Il progetto consiste in una stanza vuota con solo un contenitore trasparente aperto posto nel soffitto e avente all’interno delle piccole palline gialle (utilizzate per pistole giocattolo). A fungere da valvola nell’apertura di questo recipiente è presente un meccanismo costituito da Lego: esso si apre, lasciando dunque cadere le palline, quando il programma annesso al pc a cui è collegato, scansionando circa 4500 notizie (in lingua inglese) al giorno, è in grado di riportare il numero di persone morte secondo tali notizie: ad ogni pallina che cade corrisponde una persona morta. Voi vi starete chiedendo “perché mai utilizzare dei materiali per bambini, dei giocattoli insomma, per addurre ad una metafora così importante, quale la morte?!”. Bisogna anzitutto considerare che nulla più della semplicità e della “infantilità” delle cose riesce a mandare un messaggio più forte e più diretto agli individui: pensate, per esempio, che neanche 36 anni fa moriva Joan mirò. Inoltre, l’artista sembra voler far fronte sull’ironia di quest’opera proprio adoperando dei giocattoli per quantificare le morti giornaliere… non sappiamo se effettive o meno, sappiamo per certo essere riportate il più nelle testate giornalistiche, provenienti da tutto il mondo! Come i giocattoli sono di dominio pubblico, di facile reperibilità e oggetto di scherno per la loro “debolezza” nel mondo, così muove la critica l’autore nei riguardi dei mass media, i quali sono sempre più propensi a “gettare” notizie negative all’interno delle loro comunicazioni. La persona che si trova all’interno della stanza, durante questo elaborato, tuttavia, cosa sente? Ad ogni caduta della pallina sente smuovere qualcosa al suo interno, oppure rimane come inebetito dal tonfo singolare e ripetuto che l’impatto crea?! È difficile muoversi in contesto del genere senza neppure averlo visto, specie perché si rischia di inciampare! Se voi foste lì, in quella stanza soffocante e vuota, che però allieta nell’immediato il vostro sguardo per mezzo di queste palline, cosa provereste? Vi immaginereste mai qualcuno voglia farle cadere? E se non le poteste vedere, quasi apparissero dal nulla di una scatola opaca, e la paura (se mai la provaste a riguardo, poiché non è detto!) vi aiuterebbe a sentire il boato del momento secondo il ritmo granulare di questa strana clessidra?! </p> 
<img src=”https://laurademers.files.wordpress.com/2012/10/screen-shot-2012-10-18-at-12-24-34-am.png”/>
