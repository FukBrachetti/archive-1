Il tema su cui ho ragionato, fin dall'inizio del corso è stato quello della memoria, la memoria intesa come il ricordo. Tutto ciò è derivato dal libro di Dick "Ma gli androidi sognano pecore elettriche?". Nel libro si fa riferimento al fatto che, per aumentare di livello la tecnologia dei robot, gli viene affidata una memoria e questa memoria deriva proprio dagli esseri umani. Il passaggio fondamentale è qui. Noi tramite i social network o altri software per computer e non solo, affidiamo tutti i giorni una infinità di file che prima o poi diventeranno ricordi, partendo semplicemente da fotografie, lavori realizzati e così via. Quindi tutte le macchine che ci circondano nel quotidiano e che utilizziamo spesso durante i nostri giorni prendono le nostre sembianze, ovviamente intese non per somatismi, ma per ciò che ci rappresentano nei ricordi.
È molto interessante pensare alla memoria come un elemento, a cui noi facciamo affidamento ogni giorno, astratto o ancora di più, invisibile.
Nel libro appare una figura femminile in cui il protagonista tenta di fare un esperimento per vedere se si tratta di un droide o di un essere umano. La particolarità di questo esempio sta nel fatto che la ragazza non è consapevole di essere un droide perchè ha dei ricordi, dei ricordi che provengono da persone vere. Mi chiedo se anche le nostre macchine si sentono frustrate a non avere una propria personalità, o se semplicemente ne sono consapevoli.
Un'altra caratteristica, che potrebbe sembrare banale, è l'empatia, elemento fondamentale per capire se ci troviamo a che fare con un robot o no; è questa che nell'esperimento differenzia un droide da una persona. L'empatia è tutt'oggi elemento di ricerca nell'industria delle nuove tecnologie. Basta pensare al film "Her", su cui potremmo individuare diverse sfaccettature di comprensioni, ma è l'empatia a stare al centro di tutto questo mondo tra esseri umani e robot. Mi chiedo a questo punto se è giusto pensare che una macchina deve diventare empatica o prendere sembianze che possano aumentare la nostra empatia nei suoi confronti.

https://www.blitzquotidiano.it/scienza-e-tecnologia/macchina-ricordi-cremona-molestie-iat-sartori-1131730/ 
https://it.wikipedia.org/wiki/Dreamachine
https://singularityhub.com/2015/06/19/this-is-what-happens-when-machines-dream/#sm.0000xaehwf4acd5nznp27yitqf434
https://www.quora.com/What-is-the-meaning-of-latent-space 
https://venturebeat.com/2019/01/17/facebook-and-stanford-researchers-design-a-chatbot-that-learns-from-its-mistakes/ 
https://www.webnews.it/2017/03/10/recaptcha-google-invisibile/


CONCEPT 1
Le macchine possono dirci chi siamo? Come popolo, come società, come singoli individui? Si può concepire una visualizzazione in base a ciò che proviamo? Il progetto si basa sullo studio della memoria "rubata". Tramite le informazioni digitate dalle persone, la macchina si plasma in base a diversi parametri o categorie. Quanto affido io alla macchina quello che sono? La ricerca che voglio portare avanti è vedere se le macchine possono capire ciò che siamo in base a quello che digitiamo al suo interno.

Casi studio:
Melting Memories – Drawing neural mechanisms of cognitive control
https://www.creativeapplications.net/vvvv/melting-memories-drawing-neural-mechanisms-of-cognitive-control/ 


Aleph of Emotions – Device for Emotional States of Cities Around the World
https://www.creativeapplications.net/openframeworks/aleph-of-emotions-device-for-emotional-states-of-cities-around-the-world/ 
