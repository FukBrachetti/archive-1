#### Proposta UNO

In poco meno di cinquant’anni internet ha dato la possibilità a più di 4 miliardi di persone di connettersi in rete, di interagire tra di esse e di scambiarsi informazioni di vario genere.
Se prima, con il computer, si riusciva a limitare i luoghi ed i tempi di connessione, da dieci anni a questa parte, attraverso lo smartphone che oramai vive la sua vita in perfetta simbiosi con il proprietario, l’uomo trascorre la propria vita iperconnesso in rete. 
Nelle righe precedenti sono stati citati due artefatti tecnologici che hanno una valenza simbolica nel mondo degli oggetti connessi attraverso internet ma non sono che la punta dell’iceberg di una rete di computer più o meno intelligenti e veloci che accompagnano l’uomo nella propria vita a 360°.
La connessione ad internet sta rapidamente raggiungendo qualsiasi tipologia di cianfrusaglia domestica, dal forno alla lavatrice, passando per il riscaldamento e l’automazione. La pigrizia dell’uomo sommata alla reperibilità e alla facilità d’acquisto ha fatto esplodere il fenomeno dell’internet delle cose che, per ora, sta andando in direzioni non significative nell’ambiente del progetto. Attraverso il sopracitato internet delle cose non è più solamente l’uomo che vive iperconnesso in rete attraverso l’utilizzo di artefatti tecnologici avanzati. Le macchine che hanno vita propria in rete, comunicano, si scambiano informazioni e prendono decisioni sempre più complesse sostituendosi all’uomo che le ha installate. 
è proprio questa sostituzione che scaturisce nell’uomo un senso di libertà assoluta dovuta alla sua delega alla macchina anche se non si rende, o non si vuole rendere, conto che piuttosto che liberarsi da vincoli che attanagliano la propria vita gli si sta soltanto sostituendo con dei nuovi ancora più forti e ramificati. 
L’uomo trascorre la sua esistenza, come già detto, con lo smartphone sempre a portata di mano, gli umani ragionano e vedono il mondo attraverso di esso. A quanti sarà capitato di assistere ad un live o di visitare una mostra e accorgersi di branchi di persone che piuttosto che guardare direttamente con i propri occhi l’artista o le opere lo fanno mediante la fotocamera del proprio “telefono”.
L’installazione proposta vuole riuscire a convertire l’utilizzo smodato degli smartphone, in contesti espositivi, attraverso la generazione di un visual che, attraverso algoritmi di machine learning, generi contenuti multimediali in relazione al numero di persone che utilizzano il proprio smartphone in quegli ambienti ed al tempo che viene trascorso con quest’ultimo. 
