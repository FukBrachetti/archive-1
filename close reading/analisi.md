<h1>The Source</h1>
<h2>Greyworld (2004)</h2>
<p>“The Source” è un’installazione permanente per la nuova London Stock Exchange.

Il progetto è stato realizzato nel 2004 da un gruppo di artisti londinesi, Greyworld.

L’installazione è composta da un insieme di sfere (“ball”) sospese su cavi che percorrono uno spazio verticalmente fino a 32 metri di altezza. Queste sfere, attraverso il controllo di un computer, possono essere spostate indipendentemente l’una dall’altra senza che vi siano collisioni, così da generare un reticolato apparentemente casuale di “bolle”.

In realtà le sfere iniziano a muoversi alle 8 di mattina, proprio quando vi è l’apertura del mercato azionario, infatti la posizione che esse assumono nello spazio verticale rappresentano appunto i movimenti dei titoli attuali; per terminare così con la chiusura dei mercati dove le palle vengono riposte tutte alla base formando così un parallelepipedo.

Le sfere si spostano attraverso delle carrucole motorizzate che prendono ordini/segnali da un computer centrale che a sua volta manda un in-put grazie alle informazioni in tempo reale del mercato azionario.

L’installazione è come un orologio, la differenza che l’orologio scandisce il tempo attraverso i minuti e le ore nell’arco di una giornata, mentre qui in ogni momento le informazione vengono elaborate e fornite al pubblico in maniera concreta; ora pensiamo a un broker che è in pausa pranzo e che oltre all’orologio che si porta con se, che si guarderà continuamente, si affaccia dalla finestra del ristorante e vede questa struttura, esso in realtà non ha mai smesso di lavorare perché ciò potrebbe essere motivo di discussione e dibattito con gli altri colleghi di lavoro e cogliere il momento giusto nel mondo del mercato azionario è ciò che determina il successo.

Allo stesso tempo abbiamo anche un elemento ludico che ci accompagna fin da bambini: la sfera, che ci rimanda al pallone da calcio o alla vasca da palline dove in tenera età ci tuffavamo per giocare; è come se il mercato azionario fosse un gioco apparentemente casuale e a fine giornata, come ci ripetevano i nostri genitori, “ tutto deve ritornare al suo posto”.

Vi è una differenza fondamentale, mentre una volta il gioco del bambino era in prima persona qui non si ha alcuna interazione fisica tra osservatore e installazione, infatti per un utente estraneo dal mercato azionario, che osserva la struttura, si ha solo una bellezza fine a se stessa data da un apparato architettonico verticale e maestoso.

The Source penso sia una di quelle strutture che possa dare ogni volta un significato diverso da persona a persona in base a un’interpretazione soggettiva ma è interessante il contrasto che si ha tra serietà/ affari e gioco/ divertimento, due punti opposti ma che in questo caso possono anche vivere in simbiosi.</p>
***

<h1>Museo della mente</h1>
<h2>Studio Azzurro (2008)</h2>
<p>“Museo della mente” è un’installazione realizzata da Studio Azzurro nel 2008 a Roma.

I musei generalmente sono un lucido disegno istituzionale mentre in Studio Azzurro si può benissimo parlare di esperienza museale.

Infatti il “Museo della mente” è diviso in sette sale percorribili solo in ordine dalla prima all’ultima, come un percorso a stadi che porterà il visitatore a un compimento e cambiamento di se stesso. Il primissimo stadio, chiamato “Entrare fuori, uscire Dentro”, situato dietro al bancone di accettazione, sono proiettati una serie di enormi occhi che osservano il visitatore. La sensazione di essere esaminati continuamente dagli ex pazienti dell’ospedale, fa sì che il rapporto tra oggetto da osservare e soggetto che osserva vengano già inizialmente messi in crisi e ciò succederà per tutto il percorso.

Successivamente si passa alla seconda sala: ”Modi del sentire”; suddivisa in 4 aree dedicate alla percezione del fenomeno della follia.

Alcune installazioni interattive invitano il visitatore a rivivere, in prima persona, i diversi modelli culturali e gli stereotipi attraverso cui è stata letta, nel corso del tempo la malattia mentale. Queste illusioni percettive sono sia di tipo visivo che uditivo e cercano continuamente di porre in difficoltà i visitatori mettendo così in dubbio il reale con il “finto” dell’installazione.

Nella terza sala vi sono le rappresentazioni fotografiche e degli interni del vecchio ospedale, ma il timbro delle installazioni di Studio Azzurro si mostra appunto quando al fine della sala gli utenti, come dei carcerati, si siedono e viene scattata una fotografia in bianco e nero che verrà inserita e visualizzata all’ interno dell’archivio originale dove vi sono anche i veri malati di mente dell’epoca. Proseguendo verso la quarta stanza, facilmente visibile da quella precedente, si cerca di far sembrare il visitatore “malato di mente” facendogli assumere pose tipiche dei pazienti per interagire con i dispositivi sonori e visivi così che l’utente della terza stanza si sente quasi turbato nel proseguire. Tuttavia nelle ultime tre sale successive viene narrato, attraverso installazioni audio-visive e oggetti, riguardo la situazione dell’ospedale e del trattamento violento sui pazienti.

Studio Azzurro, come abbiamo visto, utilizza il museo come un mezzo di comunicazione che parte in primis dall’esperienza del singolo per poi raccontare un determinato evento, in questo caso l’ospedale psichiatrico.

Infatti è proprio grazie all’esperienza del singolo visitatore che vive in prima persona la malattia così che, una volta uscito dalla struttura museale, possa raccontare ciò come qualcosa di suo.</p>
***

<h1>Museo audiovisivo della Resistenza</h1>
<h2>Studio Azzurro (2000)</h2>
<p>Il “Museo audiovisivo della Resistenza” è un’installazione museale realizzata da Studio Azzurro negl’anni 2000 nel piccolo paesino di Fosdinovo nella provincia di Massa-Carrara.

Questa installazione è realizzata in un’unica sala e si articola attorno a un grande tavolo multimediale. Il “Tavolo della Memoria”, che consente di far rivivere ai visitatori le testimonianze e le vicende della Resistenza; un lungo schermo di proiezione, con il quale si alternano i ritratti e i racconti video di diciotto partigiani.

L’installazione si presenta come un vero e proprio cimitero multimediale dove le testimonianze dei partigiani in primo piano, accostate uno affianco all’altra, come delle lapidi, si attivano con la presenza degli utenti.

Infatti, non è scontato il fatto che quando ci rechiamo al cimitero per visitare i nostri cari la prima azione è quella di guardare la foto del defunto e ci mettiamo d’innanzi a essa, successivamente poniamo i fiori difronte il pianerottolo della lapide; così avviene anche in questo museo. Nel momento in cui l’utente si pone difronte all’immagine del partigiano essa si trasforma in un video di ricordi, successivamente l’interazione con il tavolo della memoria richiama le gesture precedentemente descritte nel rituale funebre.

Dunque questa installazione non è solo un semplice racconto della resistenza dei partigiani ma un vero e proprio monumento da vivere e ricordare.</p>

